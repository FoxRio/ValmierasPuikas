# ValmierasPuikas
// Video ievads

 Valmieras puikas ir īpašs jēdziens, un tā būtību atklāt vislabāk palīdz Pāvila Rozīša romāns "Valmieras puikas", kas stāsta par vienu gadu Latvijas mazpilsētas iemītnieku dzīvē. Romāna notikumi norisinās pirms 1905. gada revolūcijas, kad vietējie iedzīvotāji cīnās par savām tiesībām, rīkojot slepenas sapulces un iedrošinot cits citu uz domām par cīņu. Notikumi galvenokārt skatīti no tā laika Valmieras skolēna acīm. Viņi vēro pieaugušo dzīvi, mēģina izprast sarežģīto laiku un tā problēmas, paralēli mācoties skolā. Romānā ir daudz autobiogrāfiska materiāla. Romānā tēlaini atainota Valmieras daba un pievilcība, īpaši Gauja, jo "Valmiera bez Gaujas nemaz nebūtu Valmiera. Pilsēta bez upes ir kā vijole bez stīgu." Valmieras daba ir apskatāma arī mūsdienās, un vairākas romānā aprakstītās vietas ir joprojām aplūkojamas.
  Pasaule mainās ļoti strauji, ik dienas tiek veikti atklājumi un jaunas tehnoloģijas. Arī cilvēki pielāgojas šim straujajam laikmetam, jo tik daudz ir jāpaspēj un nedrīkst atpalikt. Šādā skrējienā tikai retais vairs prot novērtēt to, kas atrodas tepat tuvumā. Pat nerunājot par to, kas noticis senāk. Šī iemesla dēļ mēs izveidojām lietotni, kas atvieglotu gan valmieriešu, gan Valmieras viesu iepazīšanos ar Valmieras puikām."
